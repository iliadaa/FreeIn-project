<template>
  <div class="container">

<p>Termini e Condizioni</p>

<p>Gli Utenti che utilizzano i Servizi offerti da FreeIN dichiarano di conoscere e accettare le presenti condizioni generali di contratto. I presenti Termini disciplinano unicamente l'utilizzo di FreeIN e dei Servizi correlati; in ogni caso, l'acquisto dei Pacchetti Turistici resta disciplinato anche dalle Condizioni di Vendita (disponibili per la consultazione al seguente link: <a href="https://drive.google.com/file/d/1eIaYkJRYdLUaHR7KaCLdMXAnSdvh8Qhm/view">condizioni generali</a>), che si intendono qui integralmente richiamate.</p>

<p>Titolare di FreeIN e dei relativi Servizi è</p>
<p>ADA TRAVEL S.r.l.</p>
<p>VIA PUNZI 101/D</p>
<p>70024 GRAVINA IN PUGLIA (MI)</p>
<p>Italia</p>
<p>CF/P.IVA: 08161930725</p>
<p>Capitale sociale versato: € 120.000,00</p>
<p>Camera di Commercio di Bari</p>
<p>adatravelsrl@legalmail.it</p>

<p>Introduzione</p>

<p>Il presente documento</p>

<p>Il presente documento costituisce un accordo legale fra te, l’Utente, e la società che gestisce FreeIN e disciplina il tuo utilizzo del sito web e, in ogni caso, l’uso dei Servizi forniti. “Accordo legale” significa che i termini di tale accordo, una volta accettati dall'Utente, sono vincolanti per quest'ultimo. Per semplicità, “Utente”, “tu”, “tuo” e termini analoghi, sia al singolare che al plurale, si riferiscono a te, l’Utente. “FreeIN S.r.l.”, “noi”, “nostro” e termini simili si riferiscono alla società che possiede e gestisce FreeIN. “FreeIN” si riferisce al presente sito. “Servizi” indica le caratteristiche e le funzionalità che puoi utilizzare tramite FreeIN. “Contratto” si riferisce al presente documento. La conclusione del Contratto avviene in italiano.</p>

<p>Altre definizioni possono essere rinvenute nella sezione “Definizioni” in calce a questo Contratto.</p>

<p>Accettazione del Contratto</p>

<p>Per poter utilizzare i Servizi, devi leggere attentamente e accettare il Contratto cliccando sullo specifico pulsante per l’accettazione. Se non accetti il Contratto, non potrai utilizzare i Servizi.</p>

<p>Informazioni su FreeIN</p>

<p>FreeIN è un sito dedicato alla presentazione e all'acquisto di viaggi organizzati e consente agli Utenti di:</p>

<p>•	verificare le destinazioni e le date disponibili con riferimento ai viaggi presentati dal Titolare su FreeIN;</p>

<p>•	inoltrare richieste di contatto al Titolare per ricevere maggiori informazioni sui viaggi presentati;</p>

<p>•	configurare il proprio Pacchetto Turistico selezionando i servizi di proprio gradimento;</p>

<p>•	concludere l'acquisto di un Pacchetto Turistico.</p>

<p>Le funzionalità fornite da FreeIN e soggette a registrazione, sono riservate ad Utenti maggiorenni.</p>

<p>Registrazione, Contenuto di FreeIN e utilizzo vietato Registrazione</p>

<p>L'Utente non è tenuto a registrarsi per poter esplorare ed utilizzare FreeIN.</p>

<p>Tuttavia, al fine di accedere ad alcune funzionalità quali, a titolo esemplificativo e non esaustivo, iscrizione alla newsletter, calcolo del costo del Pacchetto Turistico di preferenza, acquisto del Pacchetto Turistico, l'Utente dovrà compilare i form ivi presenti comunicando al Titolare, in maniera completa, veritiera e corretta, i dati obbligatori richiesti, accettando integralmente la Privacy Policy e i Termini. Se vuoi conoscere ulteriori dettagli sul perché chiediamo tali dati e sull'uso che ne facciamo, consulta la Privacy Policy di FreeIN.</p>

<p>Cancellazione e chiusura dell'account Utente</p>

<p>Gli Utenti registrati possono disattivare i propri account, richiederne la cancellazione oppure interrompere l'utilizzo del Servizio in ogni momento, attraverso l'interfaccia di FreeIN o contattando direttamente il Titolare. Con la cancellazione dell’account, l’Utente potrà esclusivamente visitare FreeIN ma non avrà accesso alle funzionalità aggiuntive che richiedono la registrazione. Il Titolare si riserva il diritto di sospendere o cancellare l’account dell’Utente in qualsiasi momento e senza preavviso se ritiene che: (i) l’Utente abbia violato il Contratto; e/o (ii) l’accesso o l’uso dei Servizi potrebbero causare danni al Titolare, ad altri Utenti o a terze parti; e/o (iii) l’uso di FreeIN da parte dell’Utente possa risultare in una violazione della legge o dei regolamenti applicabili e/o (iv) in caso di investigazioni condotte in esito ad azioni legali o per coinvolgimento della pubblica autorità (v) l’account è ritenuto dal Titolare, a sua esclusiva discrezionalità e per qualsivoglia motivo, inappropriato od offensivo o in violazione del Contratto.</p>

<p>Contenuti disponibili su FreeIN</p>

<p>I contenuti disponibili su FreeIN sono protetti dalla legge sul diritto d’autore e dalle altre leggi e trattati internazionali posti a tutela dei diritti di proprietà intellettuale e, ove non diversamente specificato, il loro utilizzo è consentito agli Utenti esclusivamente nei limiti specificati nella presente clausola.</p>

<p>Il Titolare concede all’Utente, per tutta la durata del Contratto, una licenza personale, non trasferibile e non esclusiva, ad esclusivi fini personali e mai commerciali e limitatamente al dispositivo in uso all'Utente per l'utilizzo di tali contenuti. Pertanto, è fatto espresso divieto all’Utente di copiare e/o scaricare e/o condividere (se non nei limiti di seguito illustrati), modificare, pubblicare, trasmettere, vendere, sublicenziare, elaborare, trasferire/cedere a terzi o creare lavori derivati in qualsiasi modo dai contenuti, anche di terzi, disponibili su FreeIN, né consentire che terzi lo facciano tramite l’Utente o il suo dispositivo, anche a sua insaputa.</p>

<p>Ove espressamente indicato su FreeIN, l'Utente, per mero uso personale, può essere autorizzato a scaricare e/o copiare e/o condividere alcuni contenuti resi disponibili su FreeIN, a condizione che riporti fedelmente tutte le indicazioni di copyright e le altre indicazioni fornite dal Titolare.</p>

<p>Contenuti forniti dall’Utente</p>

<p>Gli Utenti sono responsabili per i contenuti propri e di terzi che condividono su FreeIN, mediante il loro caricamento, l'inserimento di contenuti o con qualsiasi altra modalità. Gli Utenti manlevano il Titolare da ogni responsabilità in relazione alla diffusione illecita di contenuti di terzi o all’utilizzo di FreeIN, con modalità contrarie alla legge.</p>

<p>Il Titolare non svolge alcun tipo di moderazione dei contenuti pubblicati dall’Utente o da terzi ma potrebbe decidere di interrompere o sospendere la visualizzazione di tali contenuti nel caso in cui: (i) pervengano lamentele da parte di altri Utenti; (ii) riceva una segnalazione di violazione di diritti di proprietà intellettuale; (iii) ritenga di dover fare ciò in previsione di, o in esito a, azioni legali; (iv) tale azione sia richiesta dalla pubblica autorità; oppure (v) ritenga che tale contenuto, rimanendo accessibile attraverso FreeIN, potrebbe mettere a rischio gli Utenti, terzi, la disponibilità del Servizio e/o lo stesso Titolare.</p>

<p>Diritti sui contenuti forniti dagli Utenti</p>

<p>Con l’invio, la pubblicazione o visualizzazione di contenuti su o mediante FreeIN, l’Utente concede al Titolare una licenza senza limiti territoriali, non esclusiva, gratuita e con diritto di sublicenza, per utilizzo, copia, riproduzione, elaborazione, adattamento, modifica, pubblicazione, trasmissione, visualizzazione e distribuzione di tali contenuti con qualsiasi supporto o metodo di distribuzione attualmente disponibile o sviluppato in seguito.</p>

<p>Contenuti forniti da terzi</p>

<p>Il Titolare non effettua alcuna moderazione preventiva sui contenuti o i link forniti da terzi mostrati su FreeIN. Il Titolare non è responsabile di tali contenuti e della loro accessibilità.</p>

<p>Servizi forniti da terze parti</p>

<p>Gli Utenti possono utilizzare servizi o contenuti inclusi in FreeIN forniti da terze parti, ma devono prima aver preso visione dei termini e condizioni di tali terze parti ed averle accettate. In nessuna circostanza il Titolare potrà essere ritenuto responsabile in relazione al corretto funzionamento o alla disponibilità, o entrambi, di servizi forniti da terze parti.</p>

<p>Utilizzo non consentito Il Servizio dovrà essere utilizzato secondo quanto stabilito nei Termini.</p>

<p>Gli Utenti non possono:</p>

<p>•	effettuare reverse engineering, decompilare, disassemblare, modificare o creare lavori derivati basati su FreeIN o su qualunque porzione di essa;</p>
<p>•	aggirare i sistemi informatici usati da FreeIN o dai suoi licenziatari per proteggere il contenuto accessibile tramite di essa;</p>
<p>•	copiare, conservare, modificare, cambiare, preparare lavori derivati o alterare in qualunque modo qualunque dei contenuti forniti da FreeIN;</p>
<p>•	utilizzare qualunque robot, spider, applicazione di ricerca e/o di reperimento di siti, ovvero qualunque altro dispositivo, processo o mezzo automatico per accedere, recuperare, effettuare scraping o indicizzare qualunque porzione di FreeIN o dei suoi contenuti;</p>
<p>•	affittare, licenziare o sublicenziare FreeIN;</p>
<p>•	diffamare, offendere, molestare, mettere in atto pratiche minatorie, minacciare o in altro modo violare i diritti (quali il diritto alla privacy e alla pubblicità) di altri;</p>
<p>•	diffondere o pubblicare contenuti illegali, osceni, illegittimi, diffamatori o inappropriati;</p>
<p>•	appropriarsi illecitamente dell’account in uso presso altro Utente;</p>
<p>•	registrarsi o utilizzare il Servizio al fine di approcciare gli Utenti per promuovere, vendere o pubblicizzare in qualsiasi modo prodotti o servizi di qualsivoglia tipo attraverso FreeIN;</p>
<p>•	utilizzare FreeIN in qualunque altra modalità impropria tale da violare questi Termini.</p>

<p>Procedura d'acquisto e diritti dell'Utente</p>

<p>Calcolo del preventivo</p>

<p>Tramite FreeIN l'Utente può stimare il costo del Pacchetto Turistico di suo interesse semplicemente accedendo all'apposita sezione su FreeIN.</p>

<p>Il preventivo risultante da tale procedura ha un mero valore indicativo del costo del viaggio e viene calcolato sulla base dei dati forniti dal Tour Operator che possono variare, anche significativamente, a seconda delle personalizzazioni ed opzioni scelte dall'Utente.</p>

<p>In nessun caso il preventivo ha valore vincolante o di accordo legale e deve essere trattato come una opzione che FreeIN offre per agevolare gli Utenti ad orientarsi tra le varie opzioni fornite.</p>

<p>Per maggiori informazioni, l'Utente è comunque pregato di contattare il Titolare ai contatti indicati nei Termini.</p>

<p>Acquisto del Pacchetto Turistico</p>

<p>Tramite l'apposita sezione presente su FreeIN l'Utente può creare, personalizzare e acquistare un proprio Pacchetto Turistico per sé e per il proprio gruppo.</p>

<p>L’Utente deve selezionare tra le opzioni offerte quelle di proprio gradimento e, così, creare il proprio Pacchetto Turistico ed effettuare il check-out dopo aver verificato attentamente, ed eventualmente modificato, le informazioni contenute nel riepilogo d’ordine.</p>

<p>L’Utente avrà a disposizioni 24 ore per la modifica delle informazioni, trascorse le quali, non sarà più possibile agire sui dati relativi alla prenotazione. FreeIN si riserva il diritto, trascorso il suddetto lasso di tempo, riscontrando eventuali anomalie e/o tentativi di inserimento dati non veritieri rispetto a uno qualunque dei viaggiatori inclusi nella prenotazione, di trattenere a titolo di penale gli importi già versati.</p>

<p>L’ordine è effettuato mediante la conferma dello stesso ed è subordinato al pagamento del prezzo, delle imposte e delle spese indicate nel modulo di riepilogo dell’ordine. La conclusione del processo di acquisto online costituisce sottoscrizione della proposta di acquisto ai sensi delle Condizioni di Vendita.</p>

<p>La conclusione del contratto avviene al momento dell’invio della Conferma d’Ordine da parte del Titolare all’indirizzo email fornito dall’Utente.</p>

<p>Il Titolare si riserva la possibilità di annullare o modificare un ordine effettuato su FreeIN comunicando all'Utente, all'indirizzo email associato all'acquisto, entro la data stabilita per l'inizio della fornitura dei servizi inclusi nel Pacchetto Turistico, l'eventuale modifica o indisponibilità di uno o più dei servizi associati al suo Pacchetto Turistico ovvero dell'intero Pacchetto Turistico acquistato. Qualora il Pacchetto Turistico sia annullato ovvero l'Utente non accetti le modifiche, dandone comunicazione con i tempi e nelle modalità di cui alle Condizioni di Vendita, il Titolare provvederà, ove previsto, al rimborso del prezzo eventualmente già pagato dall'Utente secondo le modalità previste dalle Condizioni di Vendita.</p>

<p>L'eventuale modifica del Pacchetto Turistico successiva alla data di inizio della fornitura dei servizi ivi previsti è disciplinata dalla Condizioni di Vendita.</p>

<p>In ogni caso, la vendita dei Pacchetti Turistici presentati su FreeIN è soggetta anche ai termini e alle Condizioni di Vendita, che sono disponibili per la consultazione al seguente link (condizioni generali), e che l'Utente ha parimenti l'obbligo di leggere ed accettare.</p>

<p>Metodi di pagamento</p>

<p>FreeIN utilizza strumenti terzi per l'elaborazione dei pagamenti e non entra in alcun modo in contatto con dati di pagamento – come quelli relativi alla carta di credito – forniti.</p>

<p>Diritto di recesso</p>

<p>Diritto di recesso contrattuale L’Utente dichiara di essere consapevole che gli acquisti di Pacchetti Turistici effettuati tramite FreeIN rientrano tra i servizi riguardanti le attività del tempo libero che prevedono una data o un periodo di esecuzione specifici e che, pertanto, non godono del diritto di recesso previsto dal D.Lgs. 206/2005 (i.e. “Codice del Consumo”).</p>

<p>Garanzia, risarcimento e limitazione di responsabilità</p>

<p>Esclusione della responsabilità</p>

<p>FreeIN e tutte le funzionalità accessibili attraverso FreeIN vengono messe a disposizione degli Utenti, ai termini e alle condizioni di cui al Contratto, senza alcuna garanzia, esplicita o implicita, che non sia obbligatoria per legge. In particolare, non viene fornita alcuna garanzia d’idoneità dei Servizi offerti per gli scopi particolari che si prefigge l’Utente. L’uso di FreeIN e delle funzionalità accessibili attraverso FreeIN è effettuato dagli Utenti a proprio rischio e sotto la propria responsabilità. In particolare, il Titolare, nei limiti del diritto applicabile, risponde per i danni di natura contrattuale ed extracontrattuale agli Utenti o terzi esclusivamente quando questi costituiscono conseguenza immediata e diretta, per dolo o colpa grave, dell’attività di FreeIN. Pertanto, il Titolare non sarà responsabile per (i) eventuali perdite che non siano conseguenza diretta della violazione del Contratto da parte della società FreeIN S.r.l.; (ii) ogni perdita di opportunità commerciale e qualsiasi altra perdita, anche indiretta, eventualmente subita dall’Utente (quali, a titolo esemplificativo e non esaustivo, perdite commerciali, perdita di ricavi, introiti, profitti o risparmi presunti, perdita di contratti o di relazioni commerciali, perdita della reputazione o del valore di avviamento etc.); (iii) danni o perdite derivanti da interruzioni o malfunzionamenti di FreeIN dovuti ad eventi di forza maggiore o, comunque, ad eventi indipendenti dalla volontà ed estranei alla sfera di controllo del Titolare quali, a titolo esemplificativo e non esaustivo, guasti o interruzioni alle linee telefoniche o elettriche, alla rete internet e/o comunque ad altri strumenti di trasmissione, indisponibilità di siti web, scioperi, eventi naturali, virus ed attacchi informatici, interruzioni nell’erogazione di prodotti, servizi o applicazioni di terze parti ed (iv) errato utilizzo di FreeIN da parte degli Utenti o di terzi.</p>

<p>Manleva</p>

<p>L'Utente si impegna a mantenere indenne il Titolare (nonché le eventuali società dallo stesso controllate o affiliate, i suoi rappresentanti, amministratori, agenti, licenziatari, partner e dipendenti), da qualsiasi obbligo o responsabilità, incluse le eventuali spese legali sostenute per difendersi in giudizio, che dovessero sorgere a fronte di danni provocati ad altri Utenti o a terzi, in relazione ai contenuti caricati online, alla violazione dei termini di legge o dei termini delle presenti condizioni di servizio.</p>

<p>Limitazioni di responsabilità Fermo restando quanto stabilito nella clausola “Esclusione della responsabilità” in merito alla responsabilità del Titolare e senza pregiudizio per quanto precede e per quanto altrove previsto nei Termini e nelle Condizioni di Vendita, l'Utente specificamente riconosce e accetta che eventuali variazioni del prezzo del Pacchetto Turistico in conseguenza di fluttuazioni e/o di variabili indipendenti dalla volontà ed estranei alla sfera di controllo del Titolare, nonché nei casi di variazione del prezzo espressamente previsti nelle Condizioni di Vendita, non possano dare diritto a rimborsi, risarcimenti, indennizzi, risoluzione del Contratto né a qualsiasi altra forma di tutela non espressamente prevista dai Termini o dalle Condizioni di Vendita.</p>

<p>Miscellanea</p>

<p>Interruzione del Servizio</p>

<p>Per garantire agli Utenti la migliore fruizione possibile del Servizio, il Titolare si riserva il diritto di interrompere il Servizio per necessità di manutenzione o aggiornamento del sistema, informando gli Utenti attraverso aggiornamenti costanti in merito su FreeIN.</p>

<p>Sospensione del Servizio</p>

<p>Il Titolare si riserva il diritto, a sua esclusiva discrezionalità e senza che l'esercizio di tale facoltà possa far sorgere qualsivoglia pretesa di inadempienza o di violazione del presente Contratto, di sospendere il Servizio se:</p>

<p>•	vi siano ragionevoli motivi per credere che il Servizio sia o possa essere utilizzato da terzi non autorizzati;</p>
<p>•	si verifichi un evento di forza maggiore o circostanze che, ad esclusiva discrezione del Titolare, richiedano di effettuare interventi di emergenza o di risolvere problemi di sicurezza, pericoli per l'intera infrastruttura e/o persone e/o proprietà (in quest'ultimo caso, il Servizio sarà ripristinato non appena il Titolare, a sua discrezione, possa ritenere che la causa della sospensione del Servizio sia stata effettivamente rimossa o eliminata);</p>
<p>•	l'Utente sia coinvolto, a qualsiasi titolo, in qualsiasi controversia giudiziale o stragiudiziale di natura civile, penale o amministrativa, e, in ogni caso, se tale controversia possa implicare azioni o provvedimenti nei confronti del Servizio o del Titolare;</p>
<p>•	la sospensione sia richiesta da qualsiasi organo giurisdizionale.</p>

<p>Qualsiasi sospensione del Servizio imputabile all'Utente non pregiudica il diritto del Titolare a richiedere il risarcimento di ogni danno subito.</p>

<p>Rivendita del Servizio</p>

<p>Gli Utenti non sono autorizzati a riprodurre, duplicare, copiare, vendere, rivendere o sfruttare qualunque porzione di FreeIN e dei suoi Servizi senza il permesso espresso da parte del Titolare, garantito direttamente o tramite uno specifico programma di rivendita.</p>

<p>Documenti necessari per la finalizzazione dell’acquisto</p>

<p>L’Utente si impegna, su richiesta del Titolare, a inviare copia del documento d’identità, del passaporto e/o della patente di guida per permettere al Titolare di acquistare i servizi connessi al pacchetto di viaggio FreeIN, restando inteso che, in mancanza dell’invio richiesto entro tre (3) giorni dalla ricezione della richiesta, il Titolare potrà cancellare la prenotazione per impossibilità a fornire il servizio richiesto.</p>

<p>Privacy Policy</p>

<p>Per informazioni sull'utilizzo dei dati personali, gli Utenti devono fare riferimento alla Privacy Policy di FreeIN che è qui richiamata e costituisce parte integrante e sostanziale del Contratto.</p>

<p>Diritti di Proprietà intellettuale</p>

<p>Tutti i marchi dell'Applicazione, figurativi o nominativi, e tutti gli altri segni, nomi commerciali, marchi di servizio, marchi denominativi, denominazioni commerciali, illustrazioni, immagini, loghi che appaiono riguardanti FreeIN sono e rimangono di proprietà esclusiva del Titolare o dei suoi licenziatari e sono protetti dalle leggi vigenti sui marchi e dai relativi trattati internazionali. Tutti i marchi, figurativi o nominativi, e tutti gli altri segni, nomi commerciali, marchi di servizio, marchi denominativi, denominazioni commerciali, illustrazioni, immagini, loghi riguardanti terze parti e i contenuti pubblicati da tali terzi su FreeIN sono e rimangono di proprietà esclusiva di detti terzi o dei loro licenziatari e sono protetti dalle leggi vigenti sui marchi e dai relativi trattati internazionali. Il Titolare non possiede la titolarità di tali privative intellettuali e può servirsene solo entro i limiti e in conformità ai contratti conclusi con tali terze parti e per gli scopi ivi delineati.</p>

<p>Requisiti di età</p>

<p>Gli Utenti sono liberi di esplorare FreeIN senza registrarsi e, di conseguenza, senza fornire alcun dato identificativo della propria persona. Tuttavia, per accedere ad alcune funzionalità aggiuntive di FreeIN, l'Utente dovrà fornire i dati richiesti nei rispettivi form, tra cui potrebbe esserci anche l'età dell'Utente. In ogni caso, l'utilizzo delle funzioni aggiuntive di FreeIN (i.e. calcolo del preventivo e acquisto del Pacchetto Turistico) è consentito esclusivamente all'Utente maggiorenne secondo la legislazione applicabile. Per ulteriori informazioni, consulta la Privacy Policy</p>

<p>Modifiche ai presenti Termini</p>

<p>Il Titolare si riserva il diritto di apportare modifiche ai Termini in qualunque momento, dandone avviso all'Utente mediante la sua pubblicazione all'interno di FreeIN. L'Utente che continui ad utilizzare FreeIN successivamente alla pubblicazione delle modifiche, accetta senza riserva i nuovi Termini.</p>

<p>Cessione del contratto</p>

<p>Il Titolare si riserva il diritto di trasferire, cedere, disporre per novazione o subappaltare tutti o alcuni dei diritti o obblighi derivanti dai Termini, purché i diritti dell’Utente qui previsti non siano pregiudicati. L’Utente non potrà cedere o trasferire in alcun modo i propri diritti o obblighi ai sensi dei Termini senza l’autorizzazione scritta del Titolare.</p>

<p>Liberatoria dei diritti di Immagine</p>

<p>Con l’acquisto del Pacchetto Turistico – dunque, accettando le Condizioni Generali – l’Utente cede a titolo gratuito al Titolare il diritto di utilizzare, diffondere, riprodurre, elaborare, modificare, pubblicare, comunicare al pubblico, trasmettere – su ogni e qualsivoglia supporto analogico, elettronico, informatico e/o digitale (ivi inclusi a titolo esemplificativo, sistemi di trasmissione via etere, cavo, satellitare, web, anche su pagine di social network quali, a titolo esemplificativo: Facebook®, Instagram®, Twitter®, YouTube®) – il proprio ritratto e la propria immagine contenuti nei video e nelle immagini che potranno essere realizzate in occasione del viaggio acquistato (di seguito, le "Immagini"). L’Utente, inoltre: (i) cede ogni diritto di qualsivoglia genere e natura esistente sulle Immagini necessario allo sfruttamento a fini commerciali, promozionali e pubblicitari delle Immagini; (ii) dichiara espressamente di essere pienamente soddisfatto e di non aver nulla a che pretendere per nessuna ragione o titolo (ad esempio, di natura economica) dal Titolare, dai suoi cessionari e/o aventi causa e/o in genere da chiunque utilizzi e sfrutti le Immagini; (iii) garantisce al Titolare il pacifico godimento di tutti i diritti ceduti ai sensi del presente articolo e manleva sin da ora il Titolare e/o i suoi aventi causa da qualsiasi eventuale azione e/o pretesa di terzi relativamente alle Immagini e al loro sfruttamento, assumendo a suo esclusivo carico ogni relativa responsabilità. In ogni caso, il Titolare non farà uso delle Immagini in contesti o con modalità che pregiudicano l’onore, la reputazione e il decoro dell’utente ritratto e/o ripreso.</p>

<p>Autocertificazione stato di salute</p>

<p>In considerazione della situazione sanitaria mondiale o di situazioni specifiche del viaggio a cui hai deciso di partecipare, FreeIN, per maggior tutela tua e dei tuoi compagni di viaggio, potrebbe chiederti di firmare un’autocertificazione attestante il tuo stato di salute. Sarà FreeIN a fornirti un adeguato template, oppure puoi tranquillamente scaricarlo qui. La consegna dell’autocertificazione, qualora richiesta da FreeIN, è condizione necessaria alla partecipazione al viaggio stesso, e la sua mancata consegna sarà causa di risoluzione unilaterale del contratto di vendita del pacchetto turistico, escludendo quindi il diritto al rimborso della quota versata. I dati personali in essa contenuti saranno trattati in ottemperanza alla nostra privacy policy, che puoi trovare al seguente link https://www.FreeIN.it/legal/privacy-policy</p>

<p>Comunicazioni</p>

<p>Tutte le comunicazioni relative a FreeIN devono essere inviate utilizzando le informazioni di contatto indicate nel Contratto.</p>

<p>Inefficacia e Nullità Parziale</p>

<p>Qualora una qualsiasi clausola dei Termini dovesse risultare nulla, non valida o inefficace, la suddetta clausola sarà eliminata mentre le restanti clausole non saranno da ciò condizionate e rimarranno pienamente efficaci.</p>

<p>Legge applicabile e Foro competente</p>

<p>I Termini e tutte le controversie in merito alla loro esecuzione, interpretazione e validità sono soggette alla legge italiana, alla giurisdizione dello Stato italiano e alla competenza esclusiva del Tribunale del luogo in cui ha sede il Titolare.</p>

<p>Nel caso in cui l'Utente sia un privato che agisce per fini che non rientrano nel quadro della sua attività commerciale, industriale, artigianale o professionale, la competenza territoriale inderogabile è del giudice del luogo di residenza o di domicilio dell'Utente, se ubicati nel territorio dello Stato.</p>

<p>Risoluzione delle controversie online per i consumatori</p>

<p>Il consumatore residente in Europa deve essere a conoscenza del fatto che la Commissione Europea ha istituito una piattaforma online che fornisce uno strumento di risoluzione alternativa delle controversie. Tale strumento può essere utilizzato dal consumatore europeo per risolvere in via non giudiziale ogni controversia relativa a e/o derivante da contratti di vendita di beni e servizi stipulati in rete. Di conseguenza, se sei un consumatore europeo, puoi usare tale piattaforma per la risoluzione di ogni disputa nascente dal contratto online stipulato con il Titolare. La piattaforma è disponibile al seguente link. Il Titolare è disponibile a rispondere ad ogni quesito inoltrato via email all’indirizzo email pubblicato nel presente documento.</p>

<p>Definizioni</p>

<p>Condizioni di Vendita</p>

<p>Indica le condizioni generali di vendita dei Pacchetti Turistici, disponibili per la consultazione al seguente link: <a href="https://drive.google.com/file/d/116mG5OdP3LEAe_LgbQtjiVEGFRYp0O46/view">condizioni generali</a></p>

<p>Conferma d’Ordine</p>

<p>Indica la mail che il Titolare invia al momento dell'accettazione dell'ordine di acquisto e costituisce il momento di conclusione del Contratto.</p>

<p>Pacchetto Turistico</p>

<p>Indica il viaggio, la vacanza, il circuito “tutto compreso”, la crociera turistica, risultante dalla combinazione, da chiunque ed in qualunque modo realizzata, di almeno due degli elementi di seguito indicati, venduti od offerti in vendita ad un prezzo forfetario: a) trasporto; b) alloggio; c) servizi turistici non accessori al trasporto o all’alloggio che costituiscano, per la soddisfazione delle esigenze ricreative del turista, parte significativa del pacchetto.</p>

<p>Servizio</p>

<p>Il servizio offerto da FreeIN come descritto da questi Termini ed all'interno di FreeIN.</p>


<p>Termini e Condizioni (o Termini)</p>

<p>Le presenti condizioni generali di servizio, che costituiscono un accordo legalmente vincolante fra l'Utente e il Titolare.</p>

<p>Titolare</p>

<p>Indica la società ADA TRAVEL S.r.l. con sede legale in Gravina in Puglia (BA - 608876), Via Punzi 101/d, Cod. Fiscale e P.IVA 08161930725 - capitale sociale Euro 120.000,00 i.v., adatravelsrl@legalmail.it.</p>

<p>Utente</p>

<p>La persona fisica o giuridica che utilizza il Servizio.</p>

  </div>
</template>
